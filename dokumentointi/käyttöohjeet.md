#Käyttöohjeet

##Valikko

####Uuden pelin aloittaminen
- Uutta peliä aloittaessa valitaan pelaajanimi valintasivun ohjeiden mukaan. Vaikeusasteeksi voi valita normaalin tai helpon. Helpossa pelissä pelin taistelut ovat helpompia ja metsässä on tarjolla enemmän rahaa ja kokemusta. Pelin voi aloittaa uudelleen milloin vain palaamalla valikkoon ja valitsemalla uusi peli.

####Pelin jatkaminen
- Käynnissä olevaa peliä voi jatkaa valitsemalla "Takaisin peliin". Palkki näkyy vain pelin ollessa käynnissä.

####Pelin asetusten vaihtaminen
- Pelin asetukset valitaan uutta peliä aloittaessa tai vaihtoehtoisesti myöhemmin palaamalla kylän valikossa [ESC]-näppäimellä valikkoon ja valitsemalla "Asetukset".

####Pelin lopettaminen
- Pelin voi lopettaa sulkemalla ikkuna tai valitsemalla alkuvalikossa "Lopeta peli".

##Peli

- Tavoitteena pelissä on etsiä ja tappaa Punainen Paholainen. Löytääkseen Paholaisen on pelaajan ensin kehityttävä taistelijana ja noustava tasolta yksi tasolle kymmenen.

####Alkuvalikkoon palaaminen
- Palaaminen alkuvalikkoon on mahdollista painamalla [ESC]-näppäintä kylävalikossa. Peliä voi jatkaa valitsemalla "Takaisin peliin" alkuvalikosta.

####Siirtyminen paikasta toiseen
- Siirtyminen paikasta toiseen tapahtuu antamalla tilanteeseen sopiva komento. Käytettävissä olevat komennot on listattu peliruudun vasemmassa alaosassa. [T]akaisin komento viittaa yleensä paluuta edelliseen valikkoon.

####Monsteritaistelun aloittaminen
- Monsteritaistelu aloitetaan metsässä komennolla [E]tsi monsteri.

####Lyöminen taistelussa
- Lyöminen taistelussa tapahtuu [L]yö-komennolla. Komento sisältää sekä pelaajan että vastustajan lyömisen. Pelaaja lyö aina ensin ja molempien lyötyä kysytään uusi komento.

####Karkuun juokseminen taistelussa
- Monsteritaistelussa on mahdollista juosta karkuun antamalla komento [J]uokse. Areenataisteluissa ja taistelussa Punaista Paholaista vastaan ei ole mahdollista paeta taistelusta.

####Potionien käyttäminen
- Potioneja voi käyttää metsässä komennolla [V]ointiPotion kun ei ole monsteritaistelussa. Myös areenataistelussa ja taistelussa Punaista Paholaista vastaan saattaa tietyllä hetkellä olla valittavissa komento potionin käyttämiseen.

####Aseen ostaminen
- Uuden aseen voi ostaa asepajassa antamalla komento [O]sta ja sen jälkeen komentovalikon mukainen aseeseen viittaava numero tai kirjain. Ase on mahdollista ostaa mikäli pelaajalla on aseena "Nyrkki" ja tarpeeksi rahaa ostettavaan aseeseen. Mikäli pelaajalla on jokin muu kuin "Nyrkki", täytyy ase ensin myydä ennen uuden ostamista.

####Aseen myyminen
- Aseen voi myydä asepajassa antamalla komento [M]yy ja valitsemalla tämän jälkeen [K]yllä. Aseen myydessä puolet aseen ostamiseen käytetystä rahasta palautetaan pelaajalle rahana. Omaa nyrkkiä ei ole mahdollista myydä.

####Haarniskan ostaminen
- Uuden haarniskan voi ostaa haarniskakaupassa antamalla komento [O]sta ja sen jälkeen komentovalikon mukainen haarniskaan viittaava numero tai kirjain. Haarniska on mahdollista ostaa kun pelaajalla on tarpeeksi rahaa kyseiseen haarniskaan. Aseista poiketen vanhaa haarniskaa ei myydä eikä siitä myöskään palauteta rahaa pelaajalle. Toimenpiteellä estetään alastomien sotureiden viuhahtelu kylän kaduilla.

####Parantaminen parantajalla
- Kylän parantajan luona voi maksutta parantaa itsensä antamalla komento [P]aranna.

####Potionien ostaminen
- Kylän parantajalta voi ostaa vointipotioneja, joita voi käyttää metsässä. Potionien hinta määräytyy pelaajan tason mukaan ja potioneja voi kantaa mukanaan enintään 10.

####Areenataistelun aloittaminen
- Taisteluareenalla taistelu aloitetaan komennolla [A]stu taisteluareenaan. Tämän jälkeen toimitaan tilanteen ohjeiden mukaisesti.

####Casinolla pelaaminen
- Casinolla voi pelata pelejä Casinon ohjeita noudattamalla.

####Kapakassa ostaminen
- Kapakassa on mahdollista ostaa erilaisia potioneja ja apuvälineitä. Pelaajalla voi olla kerrallaan enintään yksi kutakin apuvälinettä. KossuPotionin puolestaan voi ostaa usean kerran peräkkäin mikäli pää ja kukkaro kestävät.

####Pelin jatkaminen ja vastaaminen toiminnon varmistamiseen
- Tilanteissa joissa peli pyytää pelaajalta varmistusta johonkin toimintoon toimitaan kyseisen tilanteen ohjeiden mukaisesti.

##Pelaajan ominaisuudet

####Nimi
- Pelaajan nimi valitaan pelin alussa eikä sitä ole mahdollista muuttaa. Mikäli välttämättä haluaa nimen vaihtaa, on uuden pelin aloittaminen mahdollista milloin vain.

####Taso
- Pelaaja aloittaa pelin tasolta 1 ja tavoitteena on nousta tasolle 10 ennen Punaisen Paholaisen haastamista. Tasoa on mahdollista nostaa taisteluareenalla voittamalla tarpeeksi otteluita. Tarvittavien voittojen määrä määräytyy pelaajan tason perusteella siten, että otteluita on voitettava taso+1 kappaletta noustaakseen seuraavalle tasolle.

####Vointi
- Pelaajan vointi laskee vastustajien osuessa. Pelaaja häviää taistelun mikäli vointi laskee nollaan. Monsteritaistelussa ja taistelussa Punaista Paholaista vastaan sanktiona on pelaajan rahojen menetys. Vointia voi parantaa kylän parantajan luona tai käyttämällä VointiPotioneja tilanteen ohjeiden mukaisesti. Pelissä on myös tilanteita, joissa vointi muuttuu tilanteen mukaisesti normaalista poiketen.

####Kokemus
- Pelaajan kokemus kertoo pelaajan valmiudesta seuraavalle tasolle. Taisteluareenalla käydessä selviää kuinka paljon kokemusta tarvitsee lisää, jotta on mahdollista yrittää nousua seuraavalle tasolle. Kokemusta saa lisää tappamalla monstereita metsässä.

####Ase ja voima
- Pelaajan voima määräytyy pelaajan aseen mukaan. Mitä parempi ase sitä suurempi voima ja sitä enemmän on mahdollista tehdä vahinkoa vastustajaan. Lyöntivoima lasketaan kaavalla random(voima/2...voima). Lyöntivoimasta vähennetään vastustajan puolustusvoima ja erotuksen ollessa positiivinen laskee vastustajan vointi erotuksen verran. Vastustajat voivat lyödä ohi, mutta pelaajan tekemä vahinko on aina vähintään 1.

####Haarniska ja puolustusvoima
- Pelaajan puolustusvoima määräytyy suoraan haarniskan perusteella. Mitä parempi haarniska sitä suurempi puolustusvoima.

####Rahat
- Lisää rahaa saa tappamalla monstereita metsässä tai voittaessa casinon peleissä. Lisäksi aseen myydessä saa puolet aseen arvosta takaisin.

##Apuvälineet pelaajatietopalkissa
- Kuvan oikeaan alanurkkaa saattaa ilmaantua erilaisten apuvälineiden kuvia. Näiden kanssa toimitaan tarinan mukaisesti. Joistakin apuvälineistä saattaa olla pelaajalle hyödyn sijasta haittaa.
- VointiPotionin kuva on raha-ikonin alapuolella. Sulkeissa on ilmoitettu pelaajalla olevien potionien määrä.

